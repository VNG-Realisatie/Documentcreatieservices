---
layout: page-with-side-nav
title: Documentcreatie services
---
# Documentcreatie services

**Actuele versie:** 1.1<br/>
**Beheerder:**  VNG Realisatie<br/>
**Afkorting:**  StUF-DCR 

Documentcreatieservices is een op StUF-ZKN en StUF-BG gebaseerde berichtenstandaard voor de uitwisseling van de gegevens ten behoeve van het documentcreatieproces.

Verschillende ontwikkelingen maken het vernieuwen van standaarden noodzakelijk 
om invulling te (blijven) geven aan de behoefte en wensen van gemeenten. 
Gemeenten, leveranciers en VNG Realisatie werken daarom aan een nieuwe
generatie standaarden voor zaakgericht werken waaronder ook een voor voor documentcreatie. Zie voor de voortgang van
dit project [hier](https://vng-realisatie.github.io/gemma-zaken/). 

Ook de doorontwikkeling van de StUF standaard, de StUF sectormodellen en de StUF 
koppelvlakken waaronder de hier beschreven Documentcreatieservices is daarom 
stopgezet. Alleen wetswijzigingen, wijzigingen in de Logische Ontwerpen van 
Basisregistraties en gevonden fouten kunnen aanleiding zijn voor het publiceren 
van een nieuwe versie van deze standaarden. Zo wordt er voor gezorgd dat gemeenten 
hun werk kunnen blijven doen. Een toelichting op het vernieuwen van de standaarden 
is te vinden bij API-standaarden.

| Versie | Status | Toelichting |
| --- | --- | --- |
| 1.0 | In gebruik | Deze standaard is ontwikkeld door operatie NUP |
| 1.1 | In gebruik | Diverse verbeteringen waaronder extra eisen mbt authenticatie |


_Bij het opstellen van tekstdocumenten worden reeds vastgelegde gegevens regelmatig handmatig overgenomen. Denk bijvoorbeeld aan een schriftelijke reactie op een bezwaar tegen een belastingaanslag. Door informatiesystemen onderling te koppelen, kunnen gegevens automatisch worden ingevuld in tekstdocumenten._

Documenten kunnen dan als ‘direct-klaar-product’ via balie, internet of e-mail beschikbaar gesteld worden. Als dit binnen de gemeente op uniforme wijze plaatsvindt, is veel efficiëntiewinst te behalen. De standaard Documentcreatieservices maakt dit mogelijk. De standaard - {{ site.apiname }} {{ site.versie-nr }} - is vastgesteld op 2 april 2014 door de StUF Regiegroep. Dit betekent dat de standaard gereed is voor implementatie in software. Vraag naar deze standaard bij uw leverancier. 

## Wat levert de standaard Documentcreatie op?

Gebruik van de standaard Documentcreatie kan de volgende voordelen opleveren:

* Juiste adressering en bezorging. Door het gebruik van authentieke gegevens uit basisregistraties worden de documenten naar het juiste adres gestuurd.
* Foutenreductie. Minder fouten door gebruik van authentieke gegevens.
* Efficiëntere, snellere dienstverlening. Sneller werken door geautomatiseerd invullen van gegevens 
* Uniforme, eenduidige opmaak en beheer. Eenvoudiger en mogelijk centraal beheer van templates en huisstijl voor eenduidige uitgaande correspondentie.

## Community voor vragen en wijzigingsverzoeken

Het kan voorkomen dat er nog onduidelijkheden zijn in de
standaard Zaak- Documentservices. Daarvoor is op Github een
[community](https://github.com/VNG-Realisatie/StUF-Standaarden/labels/Koppelvlak%20-%20DCR)
beschikbaar gesteld waar u vragen kunt stellen door een issue aan te
maken. Middels het label ‘Koppelvlak - DCR’ kunt u het issue
vervolgens aan deze standaard koppelen.

Zowel VNG Realisatie als leveranciers en gemeenten kunnen dan online
reageren op de vraag en deze beantwoorden.
